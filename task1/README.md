 مدل‌سازی با Juju
مقدمه:
همان‌طور که می‌دانید امروزه برنامه‌ها به شدت به یکدیگر وابسته‌اند و مانند گذشته برنامه‌ها به صورت جزیره‌های مستقل نیستند. مثلا برای راه‌اندازی یک وب‌سایت ساده نیاز به اجزاء مختلف داریم، مانند وب‌سرور، دیتابیس و لود‌بالانسر. برای راه‌اندازی سیستم‌های پیچیده‌تر این پیچیدگی و ارتباط بین اجزاء به مراتب بیشتر می‌شود. به همین دلیل به ابزاری نیاز داریم که بتوان توسط آن به راحتی سیستم‌های پیچیده را مدل و راه اندازی کرد.
معرفی Juju:
ابزار Juju یک ابزار به روز و متن‌باز برای مدیریت برنامه‌ها در فضای ابری است. این ابزار امکان مدل‌سازی، انجام تنظیمات، راه‌اندازی، مدیریت، افزایش و کاهش نمونه‌های برنامه مد نظرتان را برای شما فراهم می‌کند. برای آشنایی بیشتر با مفاهیم موجود در این برنامه می‌توانید به این لینک مراجعه نمایید.
شرح پروژه:
هدف از این پروژه آشنایی با ابزار مدل‌سازی Juju است.
در این پروژه شما باید دو وب سرور ساده با زبان Python پیاده‌سازی کنید. این وب سرورها باید در پاسخ به درخواست GET جواب salam و SALAM برگرداند.
سپس با استفاده از ابزار Juju و بهره‌گیری از مفاهیم موجود در آن، از جمله مفهوم relation، مدلی طراحی کنید که به وسیله یک load balancer درخواست‌های ورودی بین این دو وب‌سرور توزیع شوند. در نهایت مدل طراحی شده را deploy کنید و به وسیله یک اسکریپت مدل deploy شده را تست کنید و از صحت کارایی مدل و نحوه عمل‌کرد load balancer اطمینان حاصل کنید.
